---
tags:
  - IT Landschap
---

# Hoofdstuk 1

## Doelstellingen
- Heb je inzicht in het bedrijvenlandschap en de manier waarop IT daarin een plaats inneemt.
- Kan je de verschillende soorten afdelingen herkennen.
- Begrijp je de verschillende aspecten van IT waar je mee te maken krijgt als je in een bedrijf terecht komt.
- Heb je een algemene kapstok, waar je de andere onderdelen van “IT in de Organisatie” aan kan ophangen om ze beter te plaatsen en te begrijpen.

## Landschap van bedrijven

### Indeling bedrijven
**Industrie:** een verzameling bedrijven die gelijkaardige activiteiten uitvoeren en soortgelijke producten of diensten aanbieden.

**Elk bedrijf heeft een bepaalde kernactiviteit**

- Core business genoemd
- De reden van bestaan van het bedrijf.
- Dit levert de toegevoegde waarde, die het bedrijf biedt aan haar klanten of de maatschappij in het algemeen.
- De core business bepaalt tot welke industrie een bedrijf hoort.

**Types**

- Publiek (overheid): Gemeenschapelijk nut, winst maken is geen doel.
- Privaat (commercieel): Privaat nut, winst maken is een belangrijk doel.
- Non-profit (NGO, verenigingen...): Maatschappelijk nut, winst maken is geen doel.

**Omvang (Privé bedrijven)**

- Op basis van grootte en omzet

|                        | Aantal werknemers | Jaaromzet (ter info) |
|------------------------|-------------------|----------------------|
|Micro                   | < 10 werknemers   | < 2 miljoen          |
|Kleine onderneming      | < 50 werknemers   | < 10 miljoen         |
|Middelgrote onderneming | < 250 werknemers  | < 50 miljoen         |
|Grote onderneming       | > 250 werknemers  | > 50 miljoen         |

- **KMO:** verzamelterm voor micro, kleine en middelgrote ondernemingen.
- **Multinational:** zeer grote onderneming met vestigingen in meerdere landen.

De strategie, positie, structuur en het belang van ICT binnen een bedrijf, is sterk afhankelijk van bedrijf tot bedrijf.

**Dit wordt bepaald door:**

- Industrie
- Type
- Omvang
- ...

## Afdelingen en processen

### Afdelingen
**Afdeling:** een specifieke eenheid binnen de onderneming met een eigen set aan taken en verantwoordelijkheden.

Welke afdelingen aanwezig zijn in een bedrijf hangt af van type bedrijf, industrie en grootte van het bedrijf.

### Soorten afdelingen

**Operationele afdelingen en processen**

- Doen het bedrijf draaien.
- Maken de producten en leveren de diensten van de core business.
- Meestal geen contact met klanten.

**Commerciële afdelingen en processen**

- Doen het bedrijf groeien.
- Zorgen dat de producten en diensten op de markt komen en verkocht worden.
- Contact met klanten.

**Ondersteunende afdelingen en processen**

- Faciliteren de werking van het bedrijf achter de schermen.
- Geen contact met klanten.

Afdelingen kunnen centraal (op één locatie) of decentraal (verspreid) georganiseerd zijn.

### Processen
Een proces is een reeks activiteiten die in een bepaalde volgorde moeten worden uitgevoerd om een specifiek resultaat te bereiken.

**Soorten processen:**

- **Automatisch proces:** De processtappen verlopen volledig door systemen zonder menselijke tussenkomst.
- **Semiautomatisch proces:** Deels automatisch en deels manueel.
- **Manueel proces:** Alle stappen worden door mensen uitgevoerd.

**Voordelen van automatisatie:** Meer efficiëntie, hogere productiviteit, lagere kosten en consistente resultaten.

## ICT binnen een bedrijf

### De ICT Afdeling
Bepaalt de strategie rond technologie en digitalisatie, het niveau van automatisatie en maakt de keuzes met betrekking tot de technologie.

**Het afdelingshoofd wordt met verschillende benamingen aangeduid**

- Vice President ICT (Heel grote bedrijven/multinationals)
- CTO - Chief Technology Officer (heel grote bedrijven)
- CIO - Chief Information Officer (heel grote bedrijven)
- ICT Directeur (grote/middelgrote bedrijven)
- ICT Manager (middelgrote/kleinere bedrijven)

De afdeling beschikt over een eigen IT-budget voor hardware (aankoop/lease), softwarelicenties, projecten en externe consultants.

### Positie van ICT in een bedrijf

**Model 1**

- ICT is puur ondersteunend. 
- De core business is NIET software. 
- ICT voert uit wat de business vraagt.

**Model 2**

- ICT is zowel operationeel als ondersteunend.
- De core business is software of producten met Embedded software (software in toestellen zoals TV's of spelconsoles).

**Model 3**

- Tussenmodel
- ICT is NIET de core business, maar de software (bijv. een online platform) is onmisbaar voor het succes.

### Belang van de ICT afdeling

**Model 1 - ICT ZIJN DE HANDEN van het bedrijf**

- ICT volgt en implementeert wat de business vraagt.
- ICT directeur heeft enkel adviserende en uitvoerende macht.
- ICT kan worden uitbesteed.

**Model 2 - ICT IS HET HART van het bedrijf**

- ICT afdeling heeft een grote invloed op het beleid van het bedrijf.
- ICT directeur heeft veel beslissingsmacht.
- ICT is de core business.

**Model 3 - ICT IS HET GEZICHT van het bedrijf**

- ICT afdeling heeft invloed op het beleid van het bedrijf, de verkoop en marketing strategie.
- ICT directeur heeft een sterke positie in het bedrijf.
- ICT is niet de core business, maar wel onmisbaar.
- Veel van dit soort bedrijven zijn gestart vanuit ICT, de verkoop en andere afdelingen zijn later bijgevoegd.

## Taken van de ICT afdeling

|   | Omschrijving |
|------|--------------|
| Infrastructuurbeheer | Beheer van servers, netwerken, opslag (cloud), hardware en internetverbindingen. |
| Applicatie-en softwarebeheer | Installatie, updates, licentiebeheer en ontwikkeling van maatwerkapplicaties. |
| Gebruikersondersteuning (helpdesk) | Oplossen van storingen en training/begeleiding van medewerkers. |
| Beveiliging en databeheer | Bescherming tegen hacking, back-ups en naleving van privacy- en veiligheidsregels (bijv. GDPR) |
| Architectuur | Overzicht bewaken van apps en systemen in het bedrijf, keuze van IT-tools, advies over nieuwe trends. |

### Software
**Software:** alle computerprogramma's. 
**Bedrijfsapplicaties:** Software die specifiek gericht is op bedrijfsactiviteiten.

**Voorbeelden van bedrijfsapplicaties**

- **ERP (Enterprise Resource Planning):** Bundelt bedrijfsprocessen zoals voorraad, facturatie en contracten.
- **CRM (Customer Relationship System):** Beheer van klanten, offertes en marketing.
- **DMS (Document Management System):** Organisatie en versiecontrole van documenten.
- **CMS (Content Management System):** Beheer van websites en digitale content.
- **LMS (Learning Management System ):** Beheer van trainingen, cursussen en examens.
- ...

**Bedrijfsplatform:** Software systeem dat ontworpe is om met minimale inspanning aangepast te worden aan de noden van het bedrijf.

Bedrijven kunnen software aankopen (kant-en-klaar), zelf bouwen (development) of bestaande platformen uitbreiden via:

- **Configuratie:** Functies uitbreiden door instellingen aan te passen (geen code, bijv. huisstijl instellen).
- **Customisatie:** Nieuwe functies inrichten zonder code, bijvoorbeeld via modules of plugins.
- **Development:** Uitbreiden of integreren door middel van code.

### Cloud Computing

Cloud computing is het leveren van computerdiensten via het internet (de cloud).

**Voordelen:**

- Flexibel en schaalbaar: makkelijk uit te breiden of in te perken
- Leverancier staat in voor onderhoud en updates
- Overal toegankelijk (waar internet is)
- Beveiliging wordt verzorgd door de leverancier
- Minder druk om alle technologische vernieuwingen in detail op te volgen.

**On premise:** Systemen die op eigen servers binnen het bedrijf draaien.

## Begrippenlijst

| Begrip | Omschrijving |
|------|--------------|
| Industrie | Een verzameling bedrijven die gelijkaardige activiteiten uitvoeren en soortgelijke producten of diensten aanbieden. |
| Core business | De kernactiviteit / reden van bestaan van een bedrijf; levert de belangrijkste toegevoegde waarde aan klanten of maatschappij. |
| KMO | Verzamelterm voor micro-, kleine en middelgrote ondernemingen. |
| Multinational | Zeer grote onderneming met vestigingen in meerdere landen. |
| Afdeling | Specifieke eenheid binnen een onderneming met eigen taken en verantwoordelijkheden. |
| Operationele afdelingen | Doen het bedrijf draaien: maken producten en leveren kern-diensten; meestal geen klantcontact. |
| Commerciële afdelingen | Doen het bedrijf groeien: brengen producten en diensten op de markt en verkopen ze; veel klantcontact. |
| Ondersteunende afdelingen | Faciliteren de werking van het bedrijf achter de schermen; geen contact met klanten. |
| Proces | Reeks activiteiten die in een vaste volgorde worden uitgevoerd om een specifiek resultaat te bereiken. |
| Automatisch proces | Proces dat volledig door systemen wordt uitgevoerd zonder menselijke tussenkomst. |
| Semiautomatisch proces | Proces waarbij mens en systeem samenwerken; deels automatisch, deels manueel. |
| Manueel proces | Proces waarbij alle stappen door mensen worden uitgevoerd. |
| CIO / CTO | IT-functies (Chief Information Officer / Chief Technology Officer) in grote organisaties. |
| ICT-manager / ICT-directeur | Leidinggevenden van de IT-afdeling in middelgrote en kleinere organisaties. |
| Software | Alle computerprogramma’s, van besturingssystemen tot applicaties en games. |
| Bedrijfsapplicatie | Software gericht op bedrijfsactiviteiten zoals klantenbeheer, facturatie, documentbeheer en opleidingen. |
| ERP | Enterprise Resource Planning: bundelt bedrijfsprocessen zoals voorraad, bestellingen en facturatie. |
| CRM | Customer Relationship Management: beheer van klanten, leads, offertes en marketingcampagnes. |
| DMS | Document Management System: beheer van documenten, versies en toegangsrechten. |
| CMS | Content Management System: beheer van websites en digitale content. |
| LMS | Learning Management System: beheer van opleidingen, cursussen, examens en opvolging. |
| Embedded software | Software die draait op toestellen anders dan pc’s of servers (bv. tv, digibox, spelconsole). |
| Configuratie | Functies aanpassen door bestaande instellingen te wijzigen. |
| Customisatie | Functies uitbreiden zonder code, bv. via modules of plugins. |
| Development | Uitbreiden of integreren met code, zoals koppelingen of maatwerk. |
| Cloud computing | Het leveren van computerdiensten (software, opslag, servers) via het internet in plaats van lokaal (on-premise). |
| Architectuur | Het algemene ontwerp van IT-, telecom- en netwerksystemen en hun samenhang binnen een organisatie. |

## Quiz
Elk hoofdstuk heeft een quiz waar je een aantal vragen moet beantwoorden zodat je jezelf kan oefenen of je genoeg kennis hebt voor het hoofdstuk.